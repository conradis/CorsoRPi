

# **Corso &quot;Robotica avanzata: Raspberry PI e Python &quot;**

# Programma proposto

**Finalità ed obiettivi del corso**

Il taglio del corso sarà mirato alla formazione dei docenti con la finalità di introdurre l&#39;utilizzo del Raspberry PI nella didattica delle discipline informatiche per le curvature smart-robot. Il focus del corso sarà orientato all&#39;utilizzo operativo del Raspberry PI nei differenti contesti didattici.

Gli argomenti trattati riguardano:

- Installazione e configurazione del Raspberry PI.
- Introduzione al sistema operativo Raspian (Linux).
- Gli ambienti di sviluppo sul Raspberry PI per vari linguaggi (Scratch, C, Python).
- Input e output (GPIO).
- Utilizzo di periferiche (es: webcam, sensori, attuatori).
- Raspberry PI per pilotare Arduino.
- Utilizzo di sensori tramite bus I2C.
- Possibili applicazioni del Raspberry PI in ambito coding e making.

Durante il corso si utilizzeranno i linguaggi di programmazione Scratch, Bash, C, Python.

Durata totale: 12h

Tipologia: lezioni frontali + esercitazioni pratiche.

Requisiti:

- nozioni di programmazione in uno qualunque dei linguaggi sopra-citati.
- scheda SD personale, avente capienza di almeno 8Gbyte (i Raspberry PI saranno messi a disposizione della scuola senza scheda SD).
- laptop personale + cavo di rete.

Tutti i software necessari saranno introdotti e installati durante il corso.

**Programma del corso**

Di seguito il programma indicativo delle 4 giornate di corso:

1. Giorno 1 ore 14-17:
  1. Presentazione generale del Raspberry PI: hardware, comunità Raspberry PI e risorse disponibili online.
  2. Installazione di Raspian.
  3. Configurazione base.
  4. Connettività e configurazione delle interfacce di rete.
  5. Semplici attività tramite VNC oppure tramite SSH.
2. Giorno 2 ore 14-17:
  1. Il sistema operativo Raspian e la shell Bash.
  2. Come si può utiizzare Raspberry PI nella didattica delle materie di Informatica e Smartrobot?
  3. Gli ambienti di sviluppo.
  4. L&#39;interfaccia GPIO.
  5. Un semplice programma in Scratch/C/Python che utilizza gli ingressi e le uscite digitali.
  6. Integrare il Rasperry PI in classe.
3. Giorno 3 ore 14-17:
  1. Esercitazione 1: una applicazione di visione computerizzata e realtà aumentata, connessa ad un database Sqlite / un videogioco interattivo scritto in Scratch.
4. Giorno 4 ore 14-17:
  1. Esercitazione 2: un robot dotato di sensori capace di muoversi.

# Metodologie didattiche proposte

Il corso proposto ha tra le finalità quella di fornire una formazione operativa direttamente applicabile nelle materie tecniche delle curvature smart-robot. Il corso vuole fornire ai docenti le basi di conoscenza e le basi operative per poter inserire il Raspberry PI nei contesti didattici già in essere.

Il docente produrrà slide, software e materiali interattivi che saranno forniti ai discenti durante il corso e che saranno sempre reperibili sulla piattaforma Github. Verrà fornita anche una formazione base sulla piattaforma Github intesa come piattaforma per lo sviluppo dei progetti, sia per docenti che per gli studenti.

Durante il corso ogni docente sarà in possesso di una propria scheda microSD (almeno 8Gb di capacità) sulla quale installerà il sistema operativo e tutte le applicazioni necessarie a svolgere le esperienze proposte in ogni lezione. Al termine del corso, ogni discente avrà la sua scheda SD pronta per poter essere clonata e riutilizzata in nuove esperienze e attività didattiche.

Circa il 50% delle ore del corso saranno dedicate ad esercitazioni pratiche che ogni discente svolgerà con il supporto del formatore.

Gli argomenti teorici e le esercitazioni potranno essere mediate considerando richieste specifiche dei discenti. Le esercitazioni possono essere svolte in modalità personalizzata sulla base delle esigenze del docente; a titolo di esempio: ogni docente può sviluppare il progetto usando il linguaggio preferito o che ritiene più utile al proprio contesto didattico.

Durante il corso saranno discusse le esperienze didattiche dei singoli discenti per individuare possibilità di integrazione del Raspberry PI nelle stesse.

Le lezioni si svolgeranno in un laboratorio di informatica e ogni discente dovrà essere dotato del proprio laptop e di un cavo di rete. Saranno messi a disposizione i Raspberry PI e l&#39;hardware necessario alle esperienze.

